
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="pl" lang="pl">
  <head>
    <title>Julian Tuwim: Pan Hilary</title>
    <meta http-equiv="Content-Type" content="text/html; charset=utf-8" />
  </head>
<body bgcolor="99FF66">

<center><h1>Julian Tuwim</h1>

<h2>Pan Hilary</h2>

<p>
Biega, krzyczy pan Hilary:<br />
Gdzie są moje okulary?<br />
Szuka w spodniach i w surducie,<br />
W prawym bucie, w lewym bucie.<br />
Wszystko w szafach poprzewracał,<br />
Maca szlafrok, palto maca.<br />
Skandal! krzyczy. Nie do wiary!<br />
Ktoś mi ukradł okulary!<br />
Pod kanapą, na kanapie,<br />
Wszędzie szuka, parska, sapie!<br />
Szpera w piecu i w kominie,<br />
W mysiej dziurze i w pianinie.<br />
Już podłogę chce odrywać,<br />
Już milicję zaczął wzywać.<br />
Nagle zerknął do lusterka...<br />
Nie chce wierzyć... Znowu zerka.<br />
Znalazł! Są! Okazało się,<br />
Że je miał na własnym nosie.<br />
</p>
<img src="hilary.jpg" width="180" height="180" border="2">
<a href="spis.html">wroc</a>


</body>
</html>